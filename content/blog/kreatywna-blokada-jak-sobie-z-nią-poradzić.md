---
title: 7 sposobów na kreatywną blokadę w pisaniu.
description: "Masa pracy, nowe zlecenia, a Ty... nic? Sprawdź moje sposoby na
  kreatywną blokadę! "
thumbnail: /img/karuzelawena.png
tags:
  - slowmarketing
  - kreatywność
  - marketing
  - strategia
  - ""
date: 2021-09-09T14:02:01.961Z
---
# Cześć! Dziś porozmawiajmy na temat bariery kreatywnej i o tym, jak sobie z nią poradzić!

Zawsze byłam pod wrażeniem, gdy Carrie Bradshaw po całym weekendzie randek, wyjść ze znajomymi oraz serii ciekawych towarzyskich zdarzeń siadała do komputera i niczym wirtuoz na pianinie pisała piękny tekst, publikowany na łamach jej własnej kolumny w New York Observer. 😉

W moim przypadku zazwyczaj kończy się to smutnymi spojrzeniami w stronę komputera i brakiem jakiegokolwiek pomysłu na napisanie nawet jednego zdania. Co więcej - jako osoba wysoko wrażliwa zdarza mi się, że w poniedziałek jestem jak kreatywna dętka. Musiałam więc opracować plan ratunkowy!

## Dlatego też dzisiaj postanowiłam podzielić się z Wami moimi sposobami na pobudzenie kreatywności, gdy totalnie wysiadam z pociągu o nazwie: kreatywne teksty.

### Przygotowałam całe 7 sposobów na pobudzenie kreatywności! Gotowi? No to zaczynamy!

<p align="center">
  <img width="460" height="300" src="https://podcastada.s3.eu-central-1.amazonaws.com/nick-morrison-FHnnjk1Yj7Y-unsplash.jpeg">
</p>

### 1. Odpalam bibliotekę reklam na Facebooku.

[Biblioteka reklam](https://www.facebook.com/ads/library) to ogrom inspiracji do działania! Kiedy mam do przygotowania teksty na kampanie reklamowe dla moich klientów, na początku przeglądam różne reklamy, które znajduję w bibliotece. Może to być zarówno kampania bezpośredniej konkurencji, jak i inspirujące brandy. Taka analiza działań pozwoli nie tylko na rozeznanie się w branży, ale również naukę ciekawych, interesujących i inspirujących komunikatów reklamowych.

### 2. Gotuję.

Gotowanie jest dla mnie jak medytacja - nie skupiam się na niczym innym, zapominam o całym świecie. Jestem tylko ja, jedzonko i ewentualnie jakiś podcast. Jeśli nie skupisz się na odpowiednim dobraniu składników i pilnowaniu kroków, nie zjesz czegoś pysznego, więc fundujesz sobie mini reset w przyspieszonej wersji. Co więcej, podczas gotowania dobrze jest praktykować mindfulness - skupić się na każdym składniku i czynności.

### 3. Słucham muzyki.

Spotify ma rewelacyjne playlisty, które pozwolą Ci się skupić na pracy i odciąć od świata! Jedna z moich ulubionych to "Brain Focus" i "[Brain Food](https://open.spotify.com/playlist/6gz7Ty8CoeHq0EVt4F8J3I)" - są również specjalne aplikacje, które zapewniają dźwięki pozwalające szybciej i mocniej skupić się na pracy lub nauce, jak [Noisli](https://www.noisli.com/). Możesz tam znaleźć nawet odgłosy kawiarni lub restauracji! Polecam!

### 4. Czytam - w dwóch wersjach!

Zależnie od nastroju i samopoczucia, sięgam po lekturę:

1. książki, artykułu, wpisu na Facebooku, gazety - czegoś kompletnie niezwiązanego z tematem tekstu, który chcę przygotować.
2. Sprawdzam pierwsze 10 pozycji w Google, które wyskakują mi pod słowem kluczowym na temat materiału/usługi/reklamy, którą chcę przygotować. Wbijam się w buty odbiorcy i zastanawiam, czy dodałabym coś do tego tekstu? Może jest zbyt długi? A może brakuje mi szczegółów?

Polecam przetestować koniecznie obie opcje!

### 5. Idę pod zimny prysznic!

Nawet na 30 sekund, nawet w lato, nawet w zimę! Jeśli zaczniesz wtedy, gdy za oknem jest ciepło, w zimę wyrobisz już sobie nawyk. Zimny prysznic to jak natychmiastowy reset organizmu. Koniecznie spróbuj i zobacz, jak bardzo odświeży nastawienie i podejście do pisania!

### 6. Powitanie słońca.

Rozkładam matę, trzaskam kilka powitań słońca, próbuję nieco pojogować i zapominam o bożym świecie. Jeśli nie masz na tyle płynności w uprawianiu jogi, na Youtube znajdziesz całe mnóstwo krótkich filmów z jogą na poranki, wyciszenie, ból głowy, rozciąganie, kręgosłup - ja osobiście polecam moją imienniczkę, czyli [Yoga with Adriene](https://www.youtube.com/c/yogawithadriene). I ten słodki piesio w tle!

### 7. Piszę cokolwiek.

Tak! To jest najprostsza rada, która zawsze bardzo mnie wkurzała. Ale jak, po prostu pisać? Z czasem nauczyłam się, że warto napisać cokolwiek, jak na przykład: "Te produkty są fajne, bo są fajne i już!" i potem zaczynam powoli przerabiać ten tekst, szukając odpowiednich określeń i układając całą strukturę komunikatu. Nie mówiąc już o tym, że największa ulga pojawia się, gdy zamiast migającego kursora widzę jakiekolwiek litery!

Mam nadzieję, że moje sposoby na kreatywną blokadę przydadzą się każdemu, kto od kilku godzin wpatruje się w pusty dokument. Jeśli udało Ci się je przetestować, daj znać koniecznie, który z nich jest Twoim ulubionym!