---
title: "Slow marketing - co to? "
description: "Sprawdź, czy slow marketing to dobre rozwiązanie dla Twojego biznesu! "
thumbnail: https://podcastada.s3.eu-central-1.amazonaws.com/postblog1.png
tags:
  - slowmarketing
  - socialmedia
  - facebookads
  - strategia
  - ""
date: 2021-07-09T17:05:19.466Z
---
Cześć!

Dziś na tapetę bierzemy bardzo ciekawy temat, jakim jest slow marketing. Jeśli prowadzisz działalność, biznes i na samo słowo marketing dostajesz dreszczy, głowa do góry! Jest sporo rozwiązań które nie wpisują się w filozofię 'kup pan cegłę' lub nachalnych działań. I są one o wiele bardziej skuteczne!

Spotkałam się z wieloma przedsiębiorcami, którzy oczekiwali efektów 'na już'. Oczywiście są branże, gdzie nie ma innego wyjścia: pozostaje jednak zadać pytanie, czy jeśli spojrzymy szeroko, 'na już' nie przyniesie mniejszych efektów. 🧐  

I tu z pomocą przychodzi slow marketing. Choć tak naprawdę wcale nie trzeba go tak nazywać: bardziej chodzi tutaj o skupienie się na stworzeniu relacji z naszymi odbiorcami i pewność, że nasz produkt sam się obroni. Dajemy coś od siebie i dostajemy w zamian! W efekcie nasze wyniki miarowo rosną, a my po prostu żyjemy w zgodzie ze sobą. ✨

### Co oznacza slow marketing?

Slow marketing (zwany również 'marketing for hippies') to działania zwrócone w stronę klienta i nakierowane na utworzenie prawdziwej, **mocnej relacji między marką a odbiorcą.**  Choć dla wielu połączenie słów 'marketing' i 'slow' może być nierealne, całe szczęście pojawia się coraz więcej marek działających zgodnie z taką strategią! 

W Polsce może być to między innymi: [Your Kaya](https://yourkaya.pl/) czy np. [mydła Yope](https://yope.me/).

Zdaję sobie sprawę, że w dzisiejszych czasach nie jest łatwo mieć swoją firmę i często presja jest spowodowana naciskiem ze strony stanu konta bankowego. Ale sama chętnie stawiam na długotrwałe i silne relacje, bo wierzę, że właśnie w tym tkwi siła. 💪\
Znacie jakąś markę, której bliski jest slow marketing? Dajcie znać!