---
title: "Slow marketing - co to? "
description: "Sprawdź, czy slow marketing to dobre rozwiązanie dla Twojego biznesu! "
thumbnail: /img/postblog1.png
tags:
  - slowmarketing
  - socialmedia
  - facebookads
  - ""
date: 2021-07-09T17:05:19.466Z
---
<p align="center">
  <img width="460" height="300" src="https://podcastada.s3.eu-central-1.amazonaws.com/pexels-eternal-happiness-3326362.jpeg">
</p>

###### Spójrzmy prawdzie w oczy: reklam jest mnóstwo. I na żywo, i w sieci możemy spotkać się z setkami, tysiącami banerów dziennie. Z każdej strony atakują nas działania marketingowe, które wchodzą już powoli na wyższy poziom zaawansowania. I tak oto każdego dnia, wiele zespołów marketingowych zastanawia się nad odpowiedzią na pytanie: jak dotrzeć do odbiorców *tym razem*? Jak zwiększyć sprzedaż? Jak osiągnąć wyniki?

Slow marketing to połączenie znudzonego konsumenta z kreatywną firmą. To tworzenie prawdziwej relacji między odbiorcą a nadawcą i co więcej: to marketing, który prowadzisz zgodnie z Twoimi wartościami. 

Jeśli sposób na 'kup pan cegłę' nigdy nie był Ci bliski, a na widok katalogu Oriflame dostajesz bólu głowy, to może być znak że powinieneś rozejrzeć się za działaniami w rytmie *slooooow*! 

Spotkałam się z wieloma przedsiębiorcami, którzy oczekiwali efektów 'na już'. Oczywiście są branże, gdzie nie ma innego wyjścia: pozostaje jednak zadać pytanie, czy jeśli spojrzymy szeroko, 'na już' nie przyniesie mniejszych efektów. 🧐  

I tu z pomocą przychodzi slow marketing. Choć tak naprawdę wcale nie trzeba go tak nazywać: bardziej chodzi tutaj o skupienie się na stworzeniu relacji z naszymi odbiorcami i pewność, że nasz produkt sam się obroni. Dajemy coś od siebie i dostajemy w zamian! W efekcie nasze wyniki miarowo rosną, a my po prostu żyjemy w zgodzie ze sobą. ✨

### Co oznacza slow marketing?

Slow marketing (zwany również 'marketing for hippies') to działania zwrócone w stronę klienta i nakierowane na utworzenie prawdziwej, **mocnej relacji między marką a odbiorcą.**  Choć dla wielu połączenie słów 'marketing' i 'slow' może być nierealne, całe szczęście pojawia się coraz więcej marek działających zgodnie z taką strategią! 

W Polsce może być to między innymi: [Your Kaya](https://yourkaya.pl/) czy np. [mydła Yope](https://yope.me/). Komunikacja pierwszej marki zwraca dużą uwagę na czułość do swojego ciała, nie stroni od emotikonek w tekstach, zwraca się do odbiorcy po koleżeńsku. W obu przypadkach firmy stawiają na stuprocentową transparentność w kwestii składów swoich produktów i wspominają sporo o swojej misji. 

<p align="center">
  <img width="460" height="300" src="https://podcastada.s3.eu-central-1.amazonaws.com/tj-holowaychuk-1EYMue_AwDw-unsplash.jpeg">
</p>

### Jak stworzyć markę, która komunikuje się w rytmie slow?

Jeśli czujesz, że podstawą sukcesu Twojego produktu jest silna relacja z odbiorcą i chcesz postawić na stałych klientów, slow marketing to idealne rozwiązanie dla Ciebie. Oczywiście, warto również pamiętać, że poglądy *slow* często idą w parze z działalnościami, które mają na celu komfort, polepszenie poziomu życia i zdrowie naszego odbiorcy: jak chociażby eko kosmetyki, masaże, joga, zdrowa żywność lub ubrania produkowane w lokalnych szwalniach, bez wyzysku wśród pracowników. 

Nie do końca wyobrażam sobie biuro pożyczek chwilówek działające w rytmie slow, choć kto wie - może kiedyś się zaskoczę? 

Przede wszystkim, warto zacząć od odpowiedniej strategii i planu na komunikację w zespole. Przydatne mogą być odpowiedzi na pytania dotyczące Twojej misji, działalności, wymarzonego klienta i tego, co tak naprawdę Twoi odbiorcy zyskują, lub czego unikają korzystając z Twoich usług/produktów. To taka zajawka na start - a jeśli chcesz wiedzieć więcej, zaglądaj na mojego bloga i [profil na Instagramie](https://www.instagram.com/wypadaniewypada/): planuję przygotować naprawdę przydatny produkt dla przedsiębiorców stawiających na świadomą i mocną relację ze swoimi odbiorcami! 

Zdaję sobie sprawę, że w dzisiejszych czasach nie jest łatwo mieć swoją firmę i często presja jest spowodowana naciskiem ze strony stanu konta bankowego. Ale sama chętnie stawiam na długotrwałe i silne relacje, bo wierzę, że właśnie w tym tkwi siła. 💪

\
Znasz jakąś markę, której bliski jest slow marketing? Jeśli tak, koniecznie daj znać!