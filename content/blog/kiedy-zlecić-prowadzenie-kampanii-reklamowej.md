---
title: Kiedy zlecić prowadzenie kampanii reklamowej?
description: Sprawdź, czy nastał już dobry moment, aby oddelegować prowadzenie
  kampanii reklamowych oraz dlaczego warto.
thumbnail: /img/kiedy-warto-zlecic-prowadzenie-kampanii-reklamowej.jpg
tags:
  - kampaniereklamowe
  - marketing
  - facebookads
date: 2022-08-15T12:57:43.046Z
---
**Prowadzenie firmy to nie lada wyzwanie! Co chwilę pojawiają się nowe zadania. Nawet gdy już wyczyścisz listę *to-do* na dany dzień, zawsze trafi się coś do zrobienia. Dokumenty, promocja, spotkania, klienci — praca na swoim może zająć więcej czasu niż etat. A przecież… nie zakładałaś firmy po to, aby biegać jak chomik w kołowrotku, prawda? ;)**

Rozwiąż ten problem, delegując część obowiązków! Współpracuję z wieloma wspaniałymi przedsiębiorczyniami, które zdecydowały się zlecić mi prowadzenie kampanii reklamowych. Dziś doradzę Wam, kiedy warto zdecydować się na współpracę z „ludźmi od marketingu”.

## Kiedy warto zlecić prowadzenie kampanii reklamowej?

Gdy przychodzą do mnie właścicielki biznesów, najczęściej mówią: „moje działania nie przynoszą wyników”, „nie mam już czasu na zajmowanie się kampaniami”, „gdy myślę o otworzeniu Managera Reklam, mam ochotę zakopać się pod kocem”. To częsty problem — **prowadzenie kampanii reklamowych wydaje się proste, jednak im bardziej wgryzasz się w systemy Facebooka, tym więcej czasu potrzebujesz, aby nadążyć za wszystkimi funkcjami oraz zmianami.**

### Jeśli Ty też:

* **ustawiłaś już kilka kampanii reklamowych, ale wyniki stoją w miejscu** — nie chcesz marnować kolejnych pieniędzy na nieefektywne działania,
* **czujesz, że musisz zwolnić swoje moce przerobowe** — rozwinęłaś firmę i masz coraz więcej obowiązków, którymi już nie dasz rady zajmować się samodzielnie,
* **nie masz serca i cierpliwości do Managera Reklam** — chcesz, żeby ktoś przejął obowiązki, których Ty nie lubisz,

to znak, że czas oddelegować prowadzenie kampanii reklamowych.

![statystyki markeitngowe na ekranie laptopa](/img/myriam-jessier-evei7mocsmw-unsplash.jpg "statystyki-marketing")

## Co warto wiedzieć przed zleceniem kampanii Facebook Ads?

Na co zwrócić uwagę, wybierając freelancera lub agencję marketingową do współpracy? Na początku koniecznie upewnij się, czy łapiecie wspólne flow. Kampanie to integralna część firmy oraz strategii marketingowej — niech zajmuje się nimi ktoś, kto tak jak Ty wierzy w Twój biznes i trzyma kciuki za wyniki. 

### Przed podjęciem współpracy przy kampaniach reklamowych:

* **Poznaj portfolio** — zobacz, czy podobają Ci się kreacje, czy potrafisz sobie wyobrazić, że Twoja marka jest reklamowana w podobnym stylu. Zdecyduj się na współpracę z osobą, której portfolio przemawia do Ciebie. Oczywiście podczas współpracy będziesz mieć wpływ na kreacje — zgłosisz poprawki lub zasugerujesz zmiany. Jeśli jednak zechcesz zmienić przygotowanych w reklamach wszystko… to prawdopodobnie będzie frustrująca współpraca. Wybierz dobrze. :)
* **Ustal obowiązki każdej ze stron** — zlecasz prowadzenie kampanii od A do Z czy wolisz sama przygotować grafiki i teksty, a oddelegować aspekty techniczne: ustawianie i optymalizację kampanii? Wyznaczcie również decyzyjność — czy chcesz akceptować każdą grafikę i tekst, czy dajesz wolną rękę specjaliście od kampanii i czekasz na wyniki? Znajdźcie przestrzeń na rozmowę o warunkach współpracy przed podpisaniem umowy. Bo o umowie chyba nie muszę mówić, prawda? 
* **Zapytaj o miejsce komunikacji, spotkań i wymiany materiałów** — komunikujecie się e-mailowo, telefonicznie czy za pomocą narzędzia do zarządzania zadaniami, np. Trello? W jakich godzinach każda ze stron jest dostępna? Jakimi kanałami przesyłacie sobie materiały (grafiki, teksty) do kampanii?  Doprecyzujcie co, kiedy i jak. Gdy wiesz, na czym stoisz, łatwiej się pracuje i dowozi dobre wyniki.
* **Dowiedz się, o co jeszcze warto zadbać przed współpracą**, aby nie wymieniać się co chwilę e-mailami z pytaniami. Jakie informacje są potrzebne do przygotowania kampanii? Jakie wytyczne są konieczne na start? Porozmawiajcie! Po drugiej stronie klawiatury siedzi osoba, którą wie, jak robić marketing i prawdopodobnie powie Ci, czego od Ciebie potrzebuje, ale kto pyta, nie błądzi!

## Co zyskasz, delegując prowadzenie kampanii reklamowych?

Skoro dotarłaś już do tego miejsca, to prawdopodobnie wiesz mniej lub bardziej, dlaczego warto oddelegować kampanie reklamowe. **Zyskasz:**

* **więcej czasu** na inne obowiązki i na życie — zaczynasz żyć czymś więcej niż tylko pracą!
* **wsparcie specjalistki**, która doradzi, jakie kreacje działają najlepiej w Twoim przypadku i dobierze odpowiednie cele kampanii do prowadzonych działań,
* **zyski** — pieniądze przeznaczone na reklamę i wynagrodzenie zwrócą się przy dobrze prowadzonych kampaniach reklamowych. Nie zapomnij o rzetelnej analizie konkurencji i grup docelowych, aby dobry produkt na pewno się sprzedał,
* **perspektywę „z lotu ptaka”** — łapiesz dodatkowy czas na planowanie strategiczne i zadbasz o rozwój biznesu. To taki nieoczywisty benefit, o którym wiele osób nie myśli, a ten czas na zatrzymanie się i pomyślenie nad tym, co będzie za rok, dwa, pięć, okazuje się bezcenny.

Jak sądzisz — czy oddelegowanie kampanii reklamowych to dobry krok dla Ciebie? Jeśli chciałabyś rozwiać wątpliwości lub po prostu pogadać, złapmy się na moim instagramie: [@adapromis](https://www.instagram.com/adapromis/)