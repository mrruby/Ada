**Regulamin sprzedaży internetowej**

**Data ostatniej aktualizacji: 25.09.2025**

Jeżeli tutaj trafiłeś_aś, to niezawodny znak, że cenisz sobie transparentność marki. Doskonale to rozumiem, dlatego oddaję w Twoje ręce dokument, który wyjaśni Ci zasady funkcjonowania mojego sklepu oraz całego procesu zakupów.

Tyle słowem wstępu, teraz czas na formalności. Na początek moje pełne dane rejestrowe jako administratora sklepu, sprzedawcy i usługodawcy: Slow Marketing Adrianna Promis-Urbas z siedzibą w Raciborzu przy ul. Mała 2, 47-400, NIP 6391970911.

Poniżej znajdziesz regulamin, w którym zawarte zostały informacje m.in. o sposobie złożenia zamówienia prowadzącego do zawarcia umowy, szczegółach dotyczących realizacji zawartej umowy, formach dostawy i płatności dostępnych w sklepie, procedurze odstąpienia od umowy, czy postępowaniu reklamacyjnym.

W razie jakichkolwiek uwag, pytań, wątpliwości, jestem do Twojej dyspozycji pod adresem adrianna@getbold.agency

Pozdrawiam i życzę udanych zakupów,
Ada Promis-Urbas

**§ 1. Definicje**

Na potrzeby Regulaminu przyjmuje się następujące znaczenie poniższych pojęć:

1. **Aktualizacja** – aktualizacja, którą zobowiązał się dostarczyć Sprzedawca i która jest niezbędna do zachowania zgodności Treści Cyfrowej z Umową;
2. **Cena** – wartość wyrażona w jednostkach pieniężnych, którą Kupujący jest zobowiązany zapłacić Sprzedawcy za Produkt;
3. **E-zapłata** – zapłata Ceny za Produkt za pomocą cyfrowego odwzorowania wartości, w szczególności za pomocą bonów elektronicznych, e-kuponów, walut wirtualnych itp.;
4. **Kupujący** – osoba fizyczna, osoba prawna lub jednostka organizacyjna wyposażona w zdolność prawną, w szczególności Konsument lub PNPK;
5. **Konsument** – osoba fizyczna, zawierająca ze Sprzedawcą Umowę niezwiązaną bezpośrednio z jej działalnością gospodarczą lub zawodową;
6. **Produkty** – Towary, Treści Cyfrowe lub Usługi Podstawowe;
7. **Przedsiębiorca na prawach konsumenta (PNPK)** – osoba fizyczna zawierająca ze Sprzedawcą Umowę bezpośrednio związaną z jej działalnością gospodarczą, gdy z treści Umowy wynika, że nie posiada ona dla tej osoby charakteru zawodowego, wynikającego w szczególności z przedmiotu wykonywanej przez nią działalności gospodarczej, udostępnionego na podstawie przepisów o Centralnej Ewidencji i Informacji o Działalności Gospodarczej;
8. **Przedsprzedaż** — proces zbierania przez Sprzedawcę zamówień na Produkty, które będą dostępne w sprzedaży od określonego terminu, i zawierania Umów przed planowanym terminem wprowadzenia Produktów do sprzedaży;
9. **Regulamin** – regulamin Serwisu internetowego, dostępny pod adresem https://adrianna.com.pl/terms/;
10. **Serwis** – strona internetowa działająca pod adresem https://adrianna.com.pl i jej rozszerzeniami;
11. **Sprzedawca** – Slow Marketing Adrianna Promis-Urbas z siedzibą w Raciborzu przy ul. Mała 2, 47-400, NIP 6391970911;
12. **Subskrypcja** – model odpłatnego dostępu do Treści Cyfrowych, w ramach którego Kupujący, po uiszczeniu opłaty za dany okres rozliczeniowy, uzyskuje prawo korzystania z określonych Treści Cyfrowych udostępnianych przez Sprzedawcę;
13. **Towar** – wszelkie rzeczy ruchome oferowane przez Sprzedawcę w ramach Serwisu, w tym TzEC;
14. **Towar z Elementami Cyfrowymi (TzEC)** – Towar oferowany przez Sprzedawcę, zawierający Treść Cyfrową lub Usługę Cyfrową, bez których Towar nie jest w stanie prawidłowo funkcjonować;
15. **Treść Cyfrowa** – dane wytwarzane i dostarczane w postaci cyfrowej;
16. **Treści Użytkownika** – treści, które zostały dostarczone lub wytworzone przez Konsumenta lub PNPK w trakcie korzystania z Treści Cyfrowych;
17. **Umowa** – umowa zawierana pomiędzy Sprzedawcą a Kupującym, której przedmiotem jest sprzedaż Towarów, dostarczenie Treści Cyfrowych albo świadczenie Usług Podstawowych lub Usług Elektronicznych na rzecz Kupującego;
18. **Usługi** – Usługi Elektroniczne lub Usługi Podstawowe;
19. **Usługi Cyfrowe** – usługi pozwalające Kupującemu na:
   - wytwarzanie, przetwarzanie, przechowywanie lub dostęp do danych w postaci cyfrowej;
   - wspólne korzystanie z danych w postaci cyfrowej, które zostały przesłane lub wytworzone przez Kupującego lub innych użytkowników Usługi Cyfrowej;
   - inne formy interakcji za pomocą danych w postaci cyfrowej;
20. **Usługi Podstawowe** – wszelkie usługi świadczone przez Sprzedawcę w ramach jego podstawowej działalności związanej ze sprzedażą produktów cyfrowych;
21. **Usługi Elektroniczne** — wszelkie usługi elektroniczne świadczone przez Sprzedawcę na rzecz Kupującego za pośrednictwem Serwisu;
22. **Zawartość** – treści zamieszczone przez Kupującego w Serwisie.

**§ 2. Postanowienia wstępne**

1. Sprzedawca za pośrednictwem Serwisu prowadzi sprzedaż Produktów. Kupujący może dokonać zakupu Produktów wskazanych na stronach Serwisu lub określonych w ramach Przedsprzedaży.
2. Regulamin określa zasady i warunki korzystania ze Serwisu, a także prawa i obowiązki Sprzedawcy i Kupujących.
3. Do korzystania ze Serwisu, w tym w szczególności do złożenia zamówienia, nie jest konieczne spełnienie szczególnych warunków technicznych przez sprzęt komputerowy lub oprogramowanie Kupującego. Wystarczające są:
   a) dostęp do Internetu,
   b) standardowy, aktualny system operacyjny,
   c) standardowa, aktualna przeglądarka internetowa z włączoną obsługą plików cookies,
   d) posiadanie aktywnego adresu e-mail.
4. Do korzystania z Treści Cyfrowych, w zależności od ich rodzaju, może być dodatkowo konieczne standardowe, ogólnodostępne oprogramowanie pozwalające na przeglądanie lub odtwarzanie określonego rodzaju plików takich jak DOC, PDF, MP4, MP3, MOV, AVI itp.
5. W przypadku, gdy dla korzystania z Towaru lub TzEC konieczne będzie spełnienie dodatkowych warunków technicznych, innych niż wskazane w ust. 3, Sprzedawca poinformuje o tym Kupującego przed złożeniem zamówienia.
6. Zawarcie Umowy nie może nastąpić w sposób anonimowy ani pod pseudonimem. Kupujący powinien wskazać prawdziwe i kompletne dane osobowe.
7. Zakazane jest podczas korzystania ze Serwisu dostarczanie treści o charakterze bezprawnym.
8. W zależności od rodzaju wybranych Produktów lub Usług pomiędzy Sprzedawcą a Kupującym dochodzi do zawarcia Umowy określonego rodzaju:
   a) w przypadku Towarów dochodzi do zawarcia umowy sprzedaży;
   b) w przypadku Treści Cyfrowych dochodzi do zawarcia umowy o dostarczenie treści cyfrowych;
   c) w przypadku Usług Elektronicznych dochodzi do zawarcia umowy o świadczenie usług elektronicznych;
   d) w przypadku Usług Podstawowych dochodzi do zawarcia umowy o świadczenie usług.
9. Jeżeli przedmiotem zamówienia są Produkty różnego rodzaju, po przyjęciu przez Sprzedawcę oferty dochodzi do zawarcia kilku umów, o jakich mowa w ust. 8, odpowiadających przedmiotowi zamówienia.
10. W celu uniknięcia wątpliwości Sprzedawca wskazuje, że:
    a) Umowy dotyczące sprzedaży Towarów są umowami zobowiązującymi do przeniesienia własności Towaru, do których stosuje się przepisy rozdziału 5a ustawy o prawach konsumenta;
    b) Umowy dotyczące sprzedaży TzEC są umowami zobowiązującymi do przeniesienia własności Towaru, do których stosuje się przepisy rozdziału 5a i nie stosuje się przepisów rozdziału 5b ustawy o prawach konsumenta;
    c) Umowy dotyczące Treści Cyfrowych są umowami o dostarczanie treści cyfrowej, do których stosuje się przepisy rozdziału 5b ustawy o prawach konsumenta;
    d) do Umów, które nie dotyczą Treści Cyfrowych, nie stosuje się przepisów rozdziału 5b ustawy o prawach konsumenta.

**§ 3. Usługi Elektroniczne dotyczące Serwisu**

1. Sprzedawca świadczy na rzecz Kupującego określone Usługi Elektroniczne związane z korzystaniem ze Serwisu.
2. Podstawową Usługą Elektroniczną świadczoną na rzecz Kupującego przez Sprzedawcę jest umożliwienie Kupującemu złożenia zamówienia w Serwisie prowadzące do zawarcia ze Sprzedawcą Umowy.
3. Jeżeli Kupujący zdecyduje się zapisać do newslettera, Sprzedawca świadczy na rzecz Kupującego Usługę Elektroniczną polegającą na przesyłaniu Kupującemu wiadomości e-mail zawierających informacje o nowościach, promocjach, produktach lub usługach Sprzedawcy.
4. Usługi Elektroniczne są świadczone na rzecz Kupującego nieodpłatnie. Odpłatne są natomiast Umowy sprzedaży, Umowy o dostarczenie Treści Cyfrowych oraz Umowy o świadczenie Usług Podstawowych zawierane za pośrednictwem Serwisu.
5. W celu zapewnienia bezpieczeństwa Kupującemu i przekazu danych w związku z korzystaniem ze Serwisu, Sprzedawca podejmuje środki techniczne i organizacyjne odpowiednie do stopnia zagrożenia bezpieczeństwa świadczonych Usług Elektronicznych.
6. Sprzedawca podejmuje działania w celu zapewnienia w pełni poprawnego funkcjonowania Serwisu. Kupujący powinien poinformować Sprzedawcę o wszelkich nieprawidłowościach lub przerwach w funkcjonowaniu Serwisu.
7. Z uwagi na to, że Serwis stanowi system teleinformatyczny zarządzany przez Sprzedawcę, Sprzedawca może prowadzić prace techniczne i informatyczne mające na celu rozwój Serwisu oraz świadczenie Usług Elektronicznych na jak najwyższym poziomie.
8. W ramach rozwoju Serwisu Sprzedawca może w szczególności:
   a) dodawać nowe funkcje oraz zmieniać lub usuwać istniejące funkcje w ramach Serwisu;
   b) wprowadzić Serwis na inny rodzaj urządzeń, np. na urządzenia przenośne;
   c) udostępnić aplikację związaną ze Serwisem.

**§ 4. Składanie zamówienia**

1. Kupujący może złożyć zamówienie jako gość.
2. Wszelkie opisy Produktów dostępne na stronach Serwisu nie stanowią oferty w rozumieniu właściwych przepisów prawa cywilnego, lecz zaproszenie do zawarcia Umowy.
3. Złożenie zamówienia odbywa się poprzez dodanie do koszyka Produktów, które interesują Kupującego, a następnie wypełnienie formularza zamówienia. W formularzu konieczne jest podanie danych niezbędnych do realizacji zamówienia. Na etapie składania zamówienia następuje wybór metody płatności za zamówienie. Warunkiem złożenia zamówienia jest akceptacja Regulaminu, z którym Kupujący powinien uprzednio się zapoznać.
4. W formularzu zamówienia Kupujący musi podać prawdziwe dane osobowe. Kupujący ponosi odpowiedzialność za podanie nieprawdziwych danych osobowych. Sprzedawca zastrzega sobie prawo do wstrzymania realizacji zamówienia w sytuacji, gdy Kupujący podał nieprawdziwe dane lub gdy dane te budzą uzasadnione wątpliwości Sprzedającego co do ich poprawności.
5. Kupujący oświadcza, że wszelkie dane podane przez niego w formularzu zamówienia są prawdziwe.
6. Proces składania zamówienia kończy kliknięcie w przycisk finalizujący zamówienie. Kliknięcie w przycisk finalizujący zamówienie stanowi złożenie przez Kupującego oferty nabycia wybranych Produktów od Sprzedawcy.
7. Po otrzymaniu zamówienia Sprzedawca, najpóźniej w terminie 7 dni od dnia otrzymania zamówienia, może:
   a) przyjąć ofertę złożoną przez Kupującego poprzez przyjęcie zamówienia do realizacji — w takim przypadku Umowa zostaje zawarta z chwilą doręczenia Kupującemu wiadomości potwierdzającej przyjęcie zamówienia do realizacji,
   b) może nie przyjąć oferty Kupującego i anulować złożone zamówienie — w takim przypadku Umowa nie zostaje zawarta, a Kupującemu są zwracane wszystkie płatności, o ile Kupujący ich dokonał na etapie składania zamówienia.

**§ 5. Przedsprzedaż**

1. Sprzedawca, w odniesieniu do niektórych rodzajów Produktów, może zorganizować Przedsprzedaż.
2. Produkty objęte Przedsprzedażą są wyraźnie oznaczane w ramach Serwisu jako Produkty dostępne w Przedsprzedaży. Na stronie takich Produktów Sprzedawca zamieszcza informację, od jakiej daty Produkty najprawdopodobniej będą dostępne i od jakiej daty Produkty najprawdopodobniej będą przekazywane Kupującym.
3. Na potrzeby zawierania Umów w ramach Przedsprzedaży postanowienia § 4 stosuje się odpowiednio.
4. Sprzedawca zastrzega sobie prawo do zmiany terminu, o którym mowa w ust. 2, szczególnie na skutek opóźnienia w dostarczaniu Produktu przez osoby trzecie. Sprzedawca będzie informował Kupujących o wszelkich zmianach terminów związanych z Przedsprzedażą.
5. W przypadku, gdyby sprzedaż Produktów nie była możliwa na warunkach przewidzianych w Przedsprzedaży, Sprzedawca poinformuje Kupującego o tych okolicznościach.
6. Jeżeli Kupujący będący Konsumentem lub PNPK nie zgadza się na przedłużenie terminu dostarczenia Produktu lub zmianę warunków sprzedaży Produktu, może zrezygnować z nabycia Produktu, a Sprzedawca zwraca takiemu Kupującemu wszelkie płatności dokonane w ramach Przedsprzedaży.

**§ 6. Cena i płatności**

1. Dostępne metody płatności za zamówienie są opisane na stronie Serwisu oraz prezentowane Kupującemu na etapie składania zamówienia.
2. Jeżeli Kupujący wybrał przy składaniu zamówienia płatność on-line, po kliknięciu w przycisk finalizujący zamówienie zostanie przekierowany do bramki płatności obsługiwanej przez zewnętrznego operatora płatności. Jeżeli Kupujący wybrał płatność przelewem bankowym, po kliknięciu w przycisk finalizujący zamówienie zostanie przekierowany na stronę Serwisu z potwierdzeniem zamówienia oraz instrukcją dokonania płatności.
3. Płatności elektroniczne, w tym płatności kartą płatniczą, obsługiwane są przez Stripe oraz operatora płatności: MailingR spółka z ograniczoną odpowiedzialnością z siedzibą w Warszawie, Naddnieprzańska 24A, 04-205 Warszawa, NIP: 9522220567.
4. Sprzedawca może udostępnić Kupującym możliwość dokonania E-zapłaty. W takim przypadku Kupujący będzie mógł dokonać zapłaty Ceny, w całości lub części, poprzez E-zapłatę, zgodnie z instrukcjami dostępnymi na stronie formularza zamówienia.
5. Jeżeli Kupujący prosi o wystawienie faktury, jest ona doręczana Kupującemu drogą elektroniczną, na adres e-mail podany w formularzu zamówienia.
6. Wszystkie Ceny podane na stronach Serwisu są cenami brutto.
7. Sprzedawca jest uprawniony do udzielenia Kupującym rabatów, obniżek lub innych preferencji związanych z Ceną według własnego wyboru, w szczególności w ramach organizowanej akcji promocyjnej.
8. W każdym przypadku informowania o obniżeniu Cen Produktów Sprzedawca obok informacji o obniżonej Cenie zamieszcza również informację o najniższej Cenie Produktu, która obowiązywała w okresie 30 dni przed wprowadzeniem obniżki.

**§ 7. Realizacja zamówienia dotyczącego Towarów**

1. Sprzedawca przekazuje Towar do wysyłki w terminie do 3 dni roboczych od dnia przyjęcia zamówienia do realizacji, chyba że w opisie Towaru wskazano inny termin.
2. Dostawa Towaru odbywa się na terenie Polski.
3. Dostawa Towaru do Kupującego jest odpłatna, chyba że Sprzedawca wyraźnie wskaże inaczej. Koszty dostawy Towaru są wskazywane Kupującemu na etapie składania zamówienia.

**§ 8. Realizacja zamówienia dotyczącego Treści Cyfrowych**

1. Realizacja zamówienia dotyczącego Treści Cyfrowych, z zastrzeżeniem §9 dotyczącego dostępu w modelu Subskrypcji, polega na przekazaniu Kupującemu zamówionych Treści Cyfrowych.
2. Sprzedawca udostępnia Kupującemu Treści Cyfrowe nie wcześniej niż po pozytywnej autoryzacji płatności lub zaksięgowaniu płatności na swoim rachunku bankowym.
3. Kupujący, w zależności od wyboru Sprzedawcy oraz możliwości technicznych Serwisu, może uzyskać dostęp do Treści Cyfrowych poprzez:
   a) link przesłany Kupującemu na wskazany przez Kupującego adres e-mail lub
   b) konto użytkownika, do którego zostaną przypisane zakupione Treści Cyfrowe lub
   c) dedykowaną stronę Serwisu, gdzie znajdują się zakupione Treści Cyfrowe.
4. Informacje, czy dane Treści Cyfrowe mogą być pobierane przez Kupującego na własny nośnik, znajdują się w opisie Treści Cyfrowych lub instrukcjach przekazanych Kupującemu.
5. Jeżeli dana Treść Cyfrowa może być pobrana przez Użytkownika, Sprzedawca może wprowadzić limit pobrań danej Treści Cyfrowej. W przypadku wprowadzenia limitu pobrań Sprzedawca wyraźnie wskazuje Kupującemu, ile razy Kupujący może pobrać daną Treść Cyfrową.
6. Sprzedawca może wprowadzić ograniczenia czasowe w zakresie dostępu do danej Treści Cyfrowej. W przypadku wprowadzenia ograniczeń czasowych Sprzedawca wyraźnie wskazuje Kupującemu, przez jaki czas Kupujący będzie posiadał dostęp do danej Treści Cyfrowej.
7. Treść Cyfrową uważa się za dostarczoną w chwili, gdy Treść Cyfrowa lub środek pozwalający na uzyskanie dostępu do Treści Cyfrowej zostały udostępnione Kupującemu lub gdy Kupujący uzyskał dostęp do Treści Cyfrowej.
8. Sprzedawca dostarcza Treści Cyfrowe w wersji obowiązującej na dzień dostarczenia Treści Cyfrowej i nie zapewnia Aktualizacji po dniu dostarczenia Treści Cyfrowej — chyba że w opisie Treści Cyfrowych zostanie wyraźnie wskazane inaczej.
9. Z zastrzeżeniem przepisów o dozwolonym użytku, Kupujący może wykorzystywać Treści Cyfrowe wyłącznie na potrzeby własne.
10. Jeżeli Kupujący będzie chciał wykorzystać Treści Cyfrowe w swojej działalności gospodarczej lub zawodowej, jest zobowiązany zwrócić się do Sprzedawcy o udzielenie licencji na daną Treść Cyfrową.
11. Sprzedawca jest uprawniony do dokonywania zmian w zakresie Treści Cyfrowych w trakcie trwania Umowy, z wyjątkiem Treści Cyfrowych dostarczanych w sposób jednorazowy.
12. Treściom Cyfrowym mogą, ale nie muszą, towarzyszyć świadczenia dodatkowe, np. dostęp do grupy wsparcia, spotkanie on-line ze Sprzedawcą, udział w dodatkowych webinarach itp.

**§ 9. Dostęp do Treści Cyfrowych w modelu Subskrypcji**

1. Sprzedawca może udostępniać Treści Cyfrowe w modelu Subskrypcji, w ramach którego Kupujący uzyskuje dostęp do określonych Treści Cyfrowych przez określony okres rozliczeniowy.
2. Sprzedawca udziela Kupującemu dostępu do Subskrypcji nie wcześniej niż po pozytywnej autoryzacji płatności.
3. Wysokość opłaty subskrypcyjnej, długość okresu rozliczeniowego oraz zakres dostępnych Treści Cyfrowych są każdorazowo wskazywane w opisie Produktu w Serwisie.
4. Subskrypcja odnawia się automatycznie na kolejne okresy rozliczeniowe, chyba że Kupujący zrezygnuje z niej przed końcem bieżącego okresu.
5. Brak terminowej płatności za kolejny okres Subskrypcji jest równoznaczny z rezygnacją z Subskrypcji.
6. Kupujący może w każdym czasie zrezygnować z Subskrypcji poprzez ustawienia konta lub kontakt ze Sprzedawcą.

**§ 10. Realizacja zamówienia dotyczącego Usług Podstawowych**

1. Realizacja Usług Podstawowych polega na spełnieniu przez Sprzedawcę określonych świadczeń składających się na przedmiot Usługi Podstawowej, zgodnie z opisem zamieszczonym w Serwisie.
2. Jeżeli rozpoczęcie realizacji Usług Podstawowych wymaga wcześniejszego uzyskania od Kupującego określonych danych, informacji lub innych materiałów, Kupujący jest zobowiązany przekazać je Sprzedawcy najpóźniej z dniem wykonania Usługi Podstawowej.
3. W przypadku, gdy osobą korzystającą z Usługi Podstawowej ma być inna osoba niż Kupujący, Kupujący jest zobowiązany przesłać dane tej osoby Sprzedawcy najpóźniej w dniu świadczenia Usługi Podstawowej. Zmiana osoby uprawnionej jest możliwa najpóźniej na 7 dni przed dniem świadczenia Usługi Podstawowej.
4. Usługi Podstawowe powinny być zrealizowane w terminie wskazanym w opisie Usługi.
5. Sprzedawca zobowiązany jest wykonać Usługę Podstawową z należytą starannością.

**§ 11. Odstąpienie od Umowy Konsumenta lub PNPK bez podania przyczyny**

1. Konsument lub PNPK ma prawo odstąpić od Umowy zawartej za pośrednictwem Serwisu bez podawania przyczyny w terminie:
   a) 14 dni od dnia objęcia Towaru w posiadanie przez Konsumenta lub PNPK, lub wskazaną przez Konsumenta lub PNPK osobę trzecią, inną niż przewoźnik;
   b) 14 dni od dnia zawarcia Umowy — w przypadku innych Umów niż umowa sprzedaży Towarów.
2. Prawo do odstąpienia od Umowy nie przysługuje w stosunku do Umowy:
   a) o świadczenie Usług, za które Kupujący jest zobowiązany do zapłaty Ceny, jeżeli Sprzedawca wykonał w pełni Usługę za wyraźną i uprzednią zgodą Kupującego;
   b) w której przedmiotem świadczenia jest Towar nieprefabrykowany, wyprodukowany według specyfikacji Konsumenta albo PNPK lub służący zaspokojeniu jego zindywidualizowanych potrzeb;
   c) w której przedmiotem świadczenia jest Towar ulegający szybkiemu zepsuciu lub mający krótki termin przydatności do użycia;
   d) w której przedmiotem świadczenia jest Towar dostarczany w zapieczętowanym opakowaniu, którego po otwarciu opakowania nie można zwrócić ze względu na ochronę zdrowia lub ze względów higienicznych;
   e) w której przedmiotem świadczenia są Towary, które po dostarczeniu, ze względu na swój charakter, zostają nierozłącznie połączone z innymi rzeczami;
   f) w której przedmiotem świadczenia są nagrania dźwiękowe lub wizualne albo programy komputerowe dostarczane w zapieczętowanym opakowaniu, jeżeli opakowanie zostało otwarte po dostarczeniu;
   g) o dostarczanie Treści Cyfrowych niedostarczanych na nośniku materialnym, za które Konsument lub PNPK jest zobowiązany do zapłaty Ceny, jeżeli Sprzedawca rozpoczął świadczenie za wyraźną i uprzednią zgodą Kupującego.
3. Aby odstąpić od Umowy, Konsument lub PNPK musi poinformować Sprzedawcę o swojej decyzji odstąpienia od Umowy w drodze jednoznacznego oświadczenia.
4. Aby zachować termin do odstąpienia od Umowy, wystarczy, aby Konsument lub PNPK wysłał informację dotyczącą wykonania przysługującego mu prawa odstąpienia od Umowy przed upływem terminu do odstąpienia od Umowy.
5. W przypadku odstąpienia od Umowy Sprzedawca zwraca Konsumentowi lub PNPK wszystkie otrzymane od niego płatności, w tym koszty dostarczenia Towaru, niezwłocznie, a w każdym przypadku nie później niż 14 dni od dnia, w którym Sprzedawca został poinformowany o decyzji o wykonaniu prawa odstąpienia od Umowy.
6. Zwrot płatności dokonywany jest przy użyciu takich samych sposobów płatności, jakie zostały użyte w pierwotnej transakcji, chyba że Konsument lub PNPK wyraźnie zgodził się na inne rozwiązanie.

**§ 12. Rękojmia za wady i odpowiedzialność za zgodność Towaru z Umową**

1. Rękojmia za wady Towarów, o jakiej mowa w przepisach Kodeksu cywilnego, jest wyłączona w przypadku Umów sprzedaży Towarów zawieranych przez Kupujących innych niż Konsument lub PNPK.
2. Do Umów sprzedaży Towarów zawieranych przez Konsumenta lub PNPK stosuje się przepisy o odpowiedzialności za zgodność Towaru z Umową zawarte w ustawie o prawach konsumenta.
3. Sprzedawca jest odpowiedzialny względem Konsumenta oraz PNPK za zgodność Towaru z Umową.
4. Sprzedawca ponosi odpowiedzialność za brak zgodności Towaru z Umową istniejący w chwili jego dostarczenia i ujawniony w ciągu dwóch lat od tej chwili.

**§ 13. Wymiana lub naprawa Towaru niezgodnego z Umową**

1. Jeżeli Towar jest niezgodny z Umową, Konsument lub PNPK może żądać jego naprawy lub wymiany.
2. Sprzedawca może:
   a) dokonać wymiany, gdy Konsument lub PNPK żąda naprawy, lub
   b) dokonać naprawy, gdy Konsument lub PNPK żąda wymiany,
   jeżeli doprowadzenie Towaru do zgodności z Umową w sposób wybrany przez Konsumenta lub PNPK jest niemożliwe albo wymagałoby nadmiernych kosztów dla Sprzedawcy.
3. Jeżeli naprawa i wymiana są niemożliwe lub wymagałyby nadmiernych kosztów dla Sprzedawcy, może on odmówić wymiany lub naprawy.
4. Konsument lub PNPK udostępnia Sprzedawcy Towar podlegający naprawie lub wymianie, a Sprzedawca odbiera go na swój koszt.
5. Sprzedawca dokonuje naprawy lub wymiany w rozsądnym czasie, nie dłuższym niż 21 dni, od chwili, w której został poinformowany przez Konsumenta lub PNPK o braku zgodności Towaru z Umową.

**§ 14. Obniżenie Ceny lub odstąpienie od Umowy w przypadku Towaru niezgodnego z Umową**

1. Jeżeli Towar jest niezgodny z Umową, Konsument lub PNPK może złożyć oświadczenie o obniżeniu Ceny albo odstąpieniu od Umowy, gdy:
   a) Sprzedawca odmówił naprawy lub wymiany Towaru;
   b) Sprzedawca nie doprowadził Towaru do zgodności z Umową;
   c) brak zgodności Towaru z Umową występuje nadal, mimo że Sprzedawca próbował doprowadzić Towar do zgodności z Umową;
   d) brak zgodności Towaru z Umową jest na tyle istotny, że uzasadnia obniżenie Ceny albo odstąpienie od Umowy bez uprzedniego skorzystania ze środków naprawy lub wymiany;
   e) z oświadczenia Sprzedawcy lub okoliczności wyraźnie wynika, że nie doprowadzi on Towaru do zgodności z Umową w rozsądnym czasie lub bez nadmiernych niedogodności dla Konsumenta lub PNPK.
2. Obniżona Cena musi pozostawać w takiej proporcji do Ceny wynikającej z Umowy, w jakiej wartość Towaru niezgodnego z Umową pozostaje do wartości Towaru zgodnego z Umową.
3. Sprzedawca zwraca Konsumentowi lub PNPK kwoty należne wskutek skorzystania z prawa obniżenia Ceny niezwłocznie, nie później niż w terminie 14 dni od dnia otrzymania oświadczenia o obniżeniu Ceny.
4. Konsument lub PNPK nie może odstąpić od Umowy, jeżeli brak zgodności Towaru z Umową jest nieistotny. Domniemywa się, że brak zgodności Towaru z Umową jest istotny.
5. Jeżeli brak zgodności z Umową dotyczy jedynie niektórych Towarów dostarczonych na podstawie Umowy, Konsument lub PNPK może odstąpić od Umowy jedynie w odniesieniu do tych Towarów.
6. W razie odstąpienia od Umowy Konsument lub PNPK niezwłocznie zwraca Towar Sprzedawcy na jego koszt. Sprzedawca zwraca Cenę niezwłocznie, nie później niż w terminie 14 dni od dnia otrzymania Towaru lub dowodu jego odesłania.
7. Sprzedawca dokonuje zwrotu Ceny przy użyciu takiego samego sposobu zapłaty, jakiego użył Konsument lub PNPK, chyba że Konsument lub PNPK wyraźnie zgodził się na inny sposób zwrotu.

**§ 15. Odpowiedzialność za zgodność Treści Cyfrowych z Umową**

1. Rękojmia za wady Treści Cyfrowych, o jakiej mowa w przepisach Kodeksu cywilnego, jest wyłączona w przypadku Umów zawieranych przez Kupujących innych niż Konsument lub PNPK.
2. Do Umów zawieranych przez Konsumenta lub PNPK stosuje się przepisy o odpowiedzialności za zgodność Treści Cyfrowych z Umową zawarte w ustawie o prawach konsumenta.
3. Sprzedawca jest odpowiedzialny względem Konsumenta oraz PNPK za zgodność Treści Cyfrowych z Umową.
4. W przypadku Treści Cyfrowych:
   a) dostarczanych jednorazowo lub w częściach — Sprzedawca ponosi odpowiedzialność za brak zgodności Treści Cyfrowych z Umową, który istniał w chwili ich dostarczenia i ujawnił się w ciągu dwóch lat od tej chwili;
   b) dostarczanych w sposób ciągły — Sprzedawca ponosi odpowiedzialność za brak zgodności Treści Cyfrowych z Umową, który wystąpił lub ujawnił się w czasie, w którym zgodnie z Umową miały być dostarczane.

**§ 16. Doprowadzenie Treści Cyfrowych do zgodności z Umową**

1. Jeżeli Treści Cyfrowe są niezgodne z Umową, Konsument lub PNPK może żądać doprowadzenia Treści Cyfrowych do zgodności z Umową.
2. Jeżeli doprowadzenie Treści Cyfrowych do zgodności z Umową jest niemożliwe lub wymagałoby nadmiernych kosztów dla Sprzedawcy, może on odmówić doprowadzenia Treści Cyfrowych do zgodności z Umową.
3. Sprzedawca doprowadza Treści Cyfrowe do zgodności z Umową w rozsądnym czasie, nie dłuższym niż 21 dni, od chwili, w której został poinformowany przez Konsumenta lub PNPK o braku zgodności.
4. Koszty doprowadzenia Treści Cyfrowych do zgodności z Umową ponosi Sprzedawca.

**§ 17. Obniżenie Ceny lub odstąpienie od Umowy w przypadku niezgodności Treści Cyfrowych z Umową**

1. Jeżeli Treści Cyfrowe są niezgodne z Umową, Konsument lub PNPK może złożyć oświadczenie o obniżeniu Ceny albo odstąpieniu od Umowy, gdy:
   a) Sprzedawca odmówił doprowadzenia Treści Cyfrowych do zgodności z Umową;
   b) Sprzedawca nie doprowadził Treści Cyfrowych do zgodności z Umową;
   c) brak zgodności Treści Cyfrowych z Umową występuje nadal, mimo że Sprzedawca próbował doprowadzić je do zgodności z Umową;
   d) brak zgodności Treści Cyfrowych z Umową jest na tyle istotny, że uzasadnia obniżenie Ceny albo odstąpienie od Umowy bez uprzedniego skorzystania ze środków doprowadzenia do zgodności;
   e) z oświadczenia Sprzedawcy lub okoliczności wyraźnie wynika, że nie doprowadzi on Treści Cyfrowych do zgodności z Umową w rozsądnym czasie lub bez nadmiernych niedogodności.
2. Obniżona Cena musi pozostawać w takiej proporcji do Ceny wynikającej z Umowy, w jakiej wartość Treści Cyfrowych niezgodnych z Umową pozostaje do wartości Treści Cyfrowych zgodnych z Umową.
3. Sprzedawca jest zobowiązany zwrócić Konsumentowi lub PNPK należną Cenę niezwłocznie, nie później niż w terminie 14 dni od dnia otrzymania oświadczenia o obniżeniu Ceny.
4. Konsument lub PNPK nie może odstąpić od Umowy, jeżeli Treści Cyfrowe są dostarczane w zamian za zapłatę Ceny, a brak zgodności Treści Cyfrowych z Umową jest nieistotny.

**§ 18. Rozliczenie z Konsumentem lub PNPK w przypadku odstąpienia od Umowy**

1. W sytuacji, gdy Kupujący będący Konsumentem lub PNPK odstąpi od Umowy:
   a) w ramach uprawnień wynikających z rękojmi konsumenckiej za niezgodność Treści Cyfrowych z Umową;
   b) w przypadku niedostarczenia przez Sprzedawcę Treści Cyfrowych, pomimo wezwania ze strony Kupującego,
   do rozliczeń pomiędzy Stronami stosuje się postanowienia niniejszego paragrafu.
2. Jeżeli Sprzedawca dostarczył Treść Cyfrową na nośniku materialnym, Sprzedawca może zażądać zwrotu tego nośnika najpóźniej w terminie 14 dni od dnia otrzymania oświadczenia o odstąpieniu.
3. Sprzedawca jest zobowiązany do zwrotu Ceny jedynie w części odpowiadającej Treściom Cyfrowym niezgodnym z Umową.
4. Sprzedawca jest zobowiązany zwrócić Konsumentowi lub PNPK należną Cenę niezwłocznie, nie później niż w terminie 14 dni od dnia otrzymania oświadczenia o odstąpieniu od Umowy.
5. Sprzedawca dokonuje zwrotu należnej Ceny przy użyciu takiego samego sposobu zapłaty, jakiego użył Konsument lub PNPK.

**§ 19. Zwrot Treści Użytkownika**

1. Po odstąpieniu od Umowy Sprzedawca nie może wykorzystywać Treści Użytkownika, z wyjątkiem Treści Użytkownika, które:
   a) są użyteczne wyłącznie w związku z Treściami Cyfrowymi;
   b) dotyczą wyłącznie aktywności Konsumenta lub PNPK w trakcie korzystania z Treści Cyfrowych;
   c) zostały połączone przez Sprzedawcę z innymi danymi i nie mogą zostać rozłączone bez nadmiernych trudności;
   d) zostały wytworzone wspólnie z innymi Konsumentami lub PNPK, którzy nadal mogą z nich korzystać.
2. Na żądanie Konsumenta lub PNPK Sprzedawca udostępni takiemu Kupującemu, na swój koszt, w rozsądnym czasie oraz w powszechnie używanym formacie nadającym się do odczytu maszynowego, Treści Użytkownika, które zostały wytworzone lub dostarczone w trakcie korzystania z Treści Cyfrowych.

**§ 20. Dane osobowe i pliki cookies**

1. Administratorem danych osobowych Kupującego jest Sprzedawca.
2. Serwis wykorzystuje technologię plików cookies.
3. Szczegóły związane z danymi osobowymi oraz plikami cookies opisane zostały w polityce prywatności dostępnej pod adresem https://adrianna.com.pl/policy/.

**§ 21. Prawa własności intelektualnej**

1. Sprzedawca poucza Kupującego, że wszelkie treści dostępne na stronach Serwisu, Treści Cyfrowe oraz elementy Treści Cyfrowych mogą stanowić utwory w rozumieniu ustawy o prawie autorskim i prawach pokrewnych, do których prawa autorskie przysługują Sprzedawcy lub innym podmiotom uprawnionym.
2. Sprzedawca poucza Kupującego, że eksploatacja treści objętych prawami autorskimi lub korzystanie z baz danych przez Kupującego bez zgody Sprzedawcy lub innego podmiotu uprawnionego, z wyjątkiem korzystania w ramach dozwolonego użytku, stanowi naruszenie praw własności intelektualnych i może skutkować odpowiedzialnością cywilną lub karną.
3. Sprzedawca może zawrzeć z Kupującym odrębną umowę licencyjną związaną z korzystaniem przez Kupującego z treści lub baz danych należących do Sprzedawcy.

**§ 22. Opinie**

1. Sprzedawca może udostępnić Kupującym możliwość zamieszczania opinii o Serwisie, Sprzedawcy lub Towarach — w ramach Serwisu lub serwisów zewnętrznych.
2. Zamieszczenie opinii jest możliwe po skorzystaniu ze Serwisu, w szczególności po zawarciu Umowy.
3. Kupujący powinien formułować opinie w sposób rzetelny, uczciwy i merytoryczny, bez używania wulgaryzmów i innych słów powszechnie uznawanych za obraźliwe.
4. Zakazane jest zamieszczanie opinii:
   a) bez uprzedniego skorzystania ze Serwisu;
   b) na temat Treści Cyfrowych, z których Kupujący nie korzystał lub których nie nabył;
   c) wypełniających znamiona czynu nieuczciwej konkurencji;
   d) naruszających dobra osobiste Sprzedawcy lub osoby trzeciej;
   e) przez opłaconych użytkowników w celu sztucznego podwyższenia oceny.
5. Sprzedawca może w każdej chwili dokonywać weryfikacji, czy zamieszczone opinie są zgodne z Regulaminem.
6. W przypadku zamieszczenia opinii niespełniającej wymagań przewidzianych w Regulaminie Sprzedawca może odmówić publikacji opinii lub ją usunąć.

**§ 23. Pozasądowe sposoby rozpatrywania reklamacji i dochodzenia roszczeń**

1. Konsument ma możliwość skorzystania z pozasądowych sposobów rozpatrywania reklamacji i dochodzenia roszczeń. Konsument ma między innymi możliwość:
   a) zwrócenia się do stałego polubownego sądu konsumenckiego z wnioskiem o rozstrzygnięcie sporu wynikłego z zawartej Umowy;
   b) zwrócenia się do wojewódzkiego inspektora Inspekcji Handlowej z wnioskiem o wszczęcie postępowania mediacyjnego;
   c) skorzystania z pomocy powiatowego (miejskiego) rzecznika konsumenta lub organizacji społecznej, do której statutowych zadań należy ochrona konsumentów.
2. Bardziej szczegółowych informacji na temat pozasądowych sposobów rozpatrywania reklamacji i dochodzenia roszczeń Konsument może szukać na stronie internetowej http://polubowne.uokik.gov.pl.
3. Konsument może również skorzystać z platformy ODR, która dostępna jest pod adresem http://ec.europa.eu/consumers/odr.

**§ 24. Reklamacje i wezwania**

1. Każdemu Kupującemu przysługuje prawo do złożenia reklamacji w sprawach związanych z funkcjonowaniem Serwisu lub wykonaniem Umowy.
2. Reklamacje należy zgłaszać do Sprzedawcy na adres adrianna@getbold.agency.
3. Reklamacje Kupujących rozpatrywane będą na bieżąco, jednak nie później niż w terminie 14 dni od dnia otrzymania przez Sprzedawcę zgłoszenia reklamacji.
4. Odpowiedź na reklamację zostanie przesłana do Kupującego na kontakt podany przez Kupującego podczas składania reklamacji.
5. Jeżeli Sprzedawca nie dostarczył Treści Cyfrowych zgodnie z Umową, Kupujący może wezwać Sprzedawcę do dostarczenia Treści Cyfrowych. Jeżeli pomimo tego wezwania Sprzedawca nie dostarczy Treści Cyfrowych niezwłocznie lub w dodatkowym terminie umówionym pomiędzy Stronami, Kupujący może odstąpić od Umowy.

**§ 25. Moderowanie i zgłaszanie nielegalnej zawartości**

1. Sprzedawca nie ma obowiązku monitorowania zawartości zamieszczanej przez Kupujących ani aktywnego ustalania faktów lub okoliczności wskazujących na nielegalną działalność.
2. Kupujący zobowiązany jest do niezamieszczania w Serwisie zawartości:
   - niezgodnych z przepisami prawa;
   - naruszających prawa osób trzecich;
   - o charakterze obraźliwym, dyskryminującym lub nawołującym do nienawiści;
   - zawierających treści pornograficzne lub przemocowe;
   - stanowiących spam lub niezamówione materiały reklamowe.
3. Kupujący może zgłosić nielegalną zawartość wysyłając wiadomość na adres: adrianna@getbold.agency.
4. Zgłoszenie powinno zawierać:
   - wyjaśnienie powodów uznania zawartości za nielegalną;
   - wskazanie dokładnej lokalizacji zawartości;
   - dane kontaktowe osoby zgłaszającej.
5. Sprzedawca rozpatrzy zgłoszenie w terminie 14 dni i poinformuje zgłaszającego o podjętej decyzji.

**§ 26. Postanowienia końcowe**

1. Sprzedawca zastrzega sobie prawo do wprowadzania oraz odwoływania ofert, promocji oraz do zmiany Cen w Serwisie bez uszczerbku dla praw nabytych przez Kupującego.
2. Sprzedawca zastrzega sobie możliwość wprowadzania zmian w Regulaminie z ważnych powodów takich jak zmiany przepisów prawa, zmiany technologiczne, zmiany biznesowe.
3. Do Umów sprzedaży Towarów stosuje się Regulamin obowiązujący w chwili zawarcia Umowy.
4. Do Umów o świadczenie Usług Podstawowych stosuje się Regulamin obowiązujący w chwili zawarcia Umowy.
5. Do Umów dotyczących Treści Cyfrowych dostarczanych jednorazowo stosuje się Regulamin obowiązujący w chwili zawarcia Umowy.
6. W przypadku Umów dotyczących Treści Cyfrowych dostarczanych poprzez konto użytkownika, Kupujący otrzyma na adres e-mail przypisany do konta użytkownika informację o zmianie Regulaminu. Kupujący może wypowiedzieć Umowę w ciągu 30 dni od poinformowania go o zmianie.
7. W przypadku Umów dotyczących Usług Elektronicznych, Kupujący otrzyma na adres e-mail związany z daną Usługą Elektroniczną informację o zmianie Regulaminu.
8. Wszelkie spory związane z Umowami zawieranymi za pośrednictwem Serwisu będą rozpatrywane przez polski sąd powszechny właściwy ze względu na miejsce stałego wykonywania działalności gospodarczej przez Sprzedawcę. Postanowienie to nie znajduje zastosowania do Konsumentów oraz PNPK, w przypadku których właściwość sądu ustalana jest na zasadach ogólnych.
9. Niniejszy Regulamin obowiązuje od dnia 01.02.2025 r.
10. Wszystkie archiwalne wersje Regulaminu dostępne są do ściągnięcia w formacie .pdf – linki znajdują się poniżej Regulaminu.